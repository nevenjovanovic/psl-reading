%\section*{O autoru}



\section*{De temporis usu}

Admonet Lucilium Noster ut pergat in bono temporis usu quemadmodum is perscripserat Senecae se nunc quidem facere laudatque. Esse autem adjicit rem haud parvi momenti ad vitam bene beateque agendam tempore suo bene uti: multis elabi tempus male collocatum, usu quippe ejus in aliud tempus rejecto. Qua dilatione nihil esse pejus, quum tamen nihil magis in nostra potestate positum sit, quam tempus, a cujus recto usu quemvis temere se abstrahi pati queritur. Hoc certe videndum, ne omnia pereant.

Haud immerito haec epistola agmen insequentium ducit, quandoquidem de gravissimae rei usu non subtiliter exponit, sed quasi praeludit, ut in epistolis fieri solet. Tempus autem in bonis a natura rationi humanae concessis primarium ferme locum obtinere videri potest, ut quod amplissimam facultatibus mentis copiam ansamque praebet se explicandi atque erudiendi. Quapropter et hoc nomine sensuque inter prima naturae a Stoicis recte referri tempus poterat. Caeterum discrimen ab iis factum inter τὰ μὲν ἐφ' ἡμῖν, τὰ δὲ οὐκ ἐφ' ἡμῖν quivis vel ex Epicteti Enchiridio recordetur. Et Horatius III Carm. 29 egregie usus est. Cf. Consol. ad Marc. X, 3 not.
\newpage

\section*{Pročitajte naglas latinski tekst.}

%Naslov prema izdanju

Sen. ep. 1

\medskip

{\large
\noindent Seneca Lucilio suo salutem

\medskip


\noindent Ita fac, mi Lucili; vindica te tibi, et tempus, quod adhuc aut auferebatur aut subripiebatur aut excidebat, collige et serva. Persuade tibi hoc sic esse, ut scribo: quaedam tempora eripiuntur nobis, quaedam subducuntur, quaedam effluunt. Turpissima tamen est iactura, quae per neglegentiam fit. Et si volueris attendere, maxima pars vitae elabitur male agentibus, magna nihil agentibus, tota vita aliud agentibus.

Quem mihi dabis, qui aliquod pretium tempori ponat, qui diem aestimet, qui intellegat se cotidie mori? In hoc enim fallimur, quod mortem prospicimus; magna pars eius iam praeterit. Quicquid aetatis retro est, mors tenet.

Fac ergo, mi Lucili, quod facere te scribis, omnes horas conplectere. Sic fiet, ut minus ex crastino pendeas, si hodierno manum inieceris. Dum  differtur, vita transcurrit.

Omnia, Lucili, aliena sunt, tempus tantum nostrum est. In huius rei unius fugacis ac lubricae possessionem natura nos misit, ex qua expellit quicumque vult. Et tanta stultitia mortalium est, ut quae minima et vilissima sunt, certe reparabilia, imputari sibi, cum impetravere, patiantur; nemo se iudicet quicquam debere, qui tempus accepit, cum interim hoc unum est, quod ne gratus quidem potest reddere.

Interrogabis fortasse, quid ego faciam, qui tibi ista praecipio. Fatebor ingenue: quod apud luxuriosum sed diligentem evenit, ratio mihi constat inpensae. Non possum me dicere nihil perdere, sed quid perdam et quare et quemadmodum, dicam; causas paupertatis meae reddam. Sed evenit mihi, quod plerisque non suo vitio ad inopiam redactis: omnes ignoscunt, nemo succurrit.

Quid ergo est? Non puto pauperem, cui quantulumcumque superest, sat est. Tu tamen malo serves tua, et bono tempore incipies. Nam ut visum est maioribus nostris, sera parsimonia in fundo est. Non enim tantum minimum in imo, sed pessimum remanet. VALE.

}


\section*{Textus per cola et commata}

%1

{\large
\noindent Ita fac, mi Lucili; \\
vindica te tibi, \\
et tempus, \\
\tabto{2em} quod adhuc \\
\tabto{3em} aut auferebatur \\
\tabto{3em} aut subripiebatur \\
\tabto{3em} aut excidebat, \\
collige et serva.\\

\noindent Persuade tibi hoc sic esse, \\
\tabto{2em} ut scribo: \\
quaedam tempora eripiuntur nobis, \\
quaedam subducuntur, \\
quaedam effluunt. \\

\noindent Turpissima tamen est iactura, \\
\tabto{2em} quae per neglegentiam fit. \\

\noindent Et si volueris attendere, \\
\tabto{2em} maxima pars vitae elabitur \\
\tabto{3em} male agentibus, \\
\tabto{2em} magna \\
\tabto{3em} nihil agentibus, \\
\tabto{2em} tota vita \\
\tabto{3em} aliud agentibus.\\

\noindent Quem mihi dabis, \\
\tabto{2em} qui aliquod pretium tempori ponat, \\
\tabto{2em} qui diem aestimet, \\
\tabto{2em} qui intellegat \\
\tabto{3em} se cotidie mori? \\

\noindent In hoc enim fallimur, \\
\tabto{2em} quod mortem prospicimus; \\
magna pars eius \\
\tabto{2em} iam praeterit. \\

\noindent Quicquid aetatis retro est, \\
mors tenet.\\

\noindent Fac ergo, mi Lucili, \\
\tabto{2em} quod facere te scribis, \\
omnes horas conplectere. \\

\noindent Sic fiet, \\
\tabto{2em} ut minus ex crastino \\
\tabto{3em} pendeas, \\
\tabto{2em} si hodierno \\
\tabto{3em} manum inieceris. \\

\noindent Dum  differtur, \\
vita transcurrit.\\

\noindent Omnia, Lucili, aliena sunt, \\
tempus tantum nostrum est.\\ 

\newpage

\noindent In \\
\tabto{2em} huius rei unius \\
\tabto{3em} fugacis ac lubricae \\
possessionem \\
natura nos misit, \\
\tabto{2em} ex qua \\
\tabto{3em} expellit quicumque vult. \\

\noindent Et tanta stultitia mortalium est, \\
\tabto{2em} ut \\
\tabto{3em} quae minima et vilissima sunt, \\
\tabto{4em} certe reparabilia, \\
\tabto{2em} imputari sibi, \\
\tabto{3em} cum impetravere, \\
\tabto{2em} patiantur; \\
nemo se iudicet \\
\tabto{2em} quicquam debere, \\
qui tempus accepit, \\
\tabto{2em} cum interim hoc unum est, \\
\tabto{3em} quod ne gratus quidem \\
\tabto{4em} potest reddere.\\

\noindent Interrogabis fortasse, \\
\tabto{2em} quid ego faciam, \\
\tabto{3em} qui tibi ista praecipio. \\

\noindent Fatebor ingenue: \\
quod apud luxuriosum \\
\tabto{2em} sed diligentem \\
evenit, \\
ratio mihi constat \\
\tabto{2em} inpensae. \\

\noindent Non possum \\
\tabto{2em} me dicere nihil perdere, \\
sed quid perdam \\
et quare \\
et quemadmodum, \\
\tabto{2em} dicam; \\
causas paupertatis meae \\
\tabto{2em} reddam. \\

\noindent Sed evenit mihi, \\
\tabto{2em} quod plerisque \\
\tabto{3em} non suo vitio \\
\tabto{2em} ad inopiam redactis: \\
omnes ignoscunt, \\
nemo succurrit.\\

\noindent Quid ergo est? \\

\noindent Non puto pauperem, \\
cui \\
\tabto{2em} quantulumcumque superest, \\
sat est. \\

\noindent Tu tamen \\
malo \\
serves tua, \\
et bono tempore \\
\tabto{2em} incipies. \\

\noindent Nam \\
\tabto{2em} ut visum est maioribus nostris, \\
sera parsimonia in fundo est. \\

\noindent Non enim tantum minimum \\
\tabto{2em} in imo, \\
sed pessimum \\
remanet. \\

\noindent VALE.\\

}

