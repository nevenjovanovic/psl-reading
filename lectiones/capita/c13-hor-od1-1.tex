%\section*{O autoru}

Horatius semistoicus, quo novum et leve Carminis genus apud severos excuset, fatetur se cum ceteris mortalibus insanire. (Est autem haec velut praefatio libri. Gesn.) Alii aliis delectantur studiis; ego vero, si a Maecenate inter Lyricos relatus fuero, h.\ e.\ si Carmina haec mea probata fuerint Maecenati. Zeun.

\poemtitle*{Ad Maecenatem.}

%Naslov prema izdanju




\settowidth{\versewidth}{sunt quos curriculo pulverem Olympicum}
\begin{verse}[\versewidth]\poemlines{5}
%\begin{altverse}
{\large
Maecenas atavis edite regibus,\\
o et praesidium, et dulce decus meum!\\
sunt quos curriculo pulverem Olympicum\\
collegisse iuvat, metaque fervidis\\
evitata rotis – palmaque nobilis\\
terrarum dominos evehit ad deos.\\
hunc – si mobilium turba Quiritium\\
certat tergeminis tollere honoribus;\\
illum – si proprio condidit horreo\\
quidquid de Libycis verritur areis.\\
gaudentem patrios findere sarculo\\
agros Attalicis condicionibus\\
numquam demoveas ut trabe Cypria\\
Myrtoum pavidus nauta secet mare.\\
luctantem Icariis fluctibus Africum\\
mercator metuens otium et oppidi\\
laudat rura sui; mox reficit rates\\
quassas, indocilis pauperiem pati.\\
est qui nec veteris pocula Massici,\\
nec partem solido demere de die\\
spernit, nunc viridi membra sub arbuto\\
stratus, nunc ad aquae lene caput sacrae.\\
multos castra iuvant, et lituo tubae\\
permixtus sonitus, bellaque matribus\\
detestata; manet sub Iove frigido\\
venator, tenerae coniugis inmemor, –\\
seu visa est catulis cerva fidelibus,\\
seu rupit teretes Marsus aper plagas.\\
me doctarum hederae praemia frontium\\
dis miscent superis, me gelidum nemus\\
Nympharumque leves cum Satyris chori\\
secernunt populo – si neque tibias\\
Euterpe cohibet, nec Polyhymnia\\
quodsi me lyricis vatibus inseres,\\
sublimi feriam sidera vertice. \\

}
%\end{altverse}
\end{verse}

\newpage

\section*{Paraphrasis}

{
\setlength{\parindent}{0pt}

O Maecenas orte a majoribus proceribus, o et meum columen, et cara mea gloria, sunt plerique qui decurrentes gaudent conspergi pulvere Olympico, et quos meta non tacta rotis calidis, ac illustris victoria extollit ad Deos orbis moderatores. 

Hunc, si conventus Romanorum inconstantium certatim evehit ad maximas dignitates; illum, si congessit in suum granarium quicquid colligitur ex areis Libyae; gestientem scindere sarculo rura paterna, nunquam deducas de proposito, etiam promissione opum Attali, ut nauta timidus findat navi Cypria undae pelagi Myrtoi. 

Mercator timens Africum ventum pugnantem cum aquis maris Icarii, commendat quietem, et agros sui pagi; paulo post tamen resarcit naves laceras, paupertatis impatiens. 

Est alius qui non contemnit cyathos vini Massici veteris, neque detrahere aliquot horas ex die integro, modo jacentes habens artus sub arbuto virenti, modo ad originem placidam fontis sacrati. 

Militia placet multis, sonusque buccinae ac litui mixtus, et bella matribus execranda. 

Venator oblitus delicatae uxoris moratur sub aere frigenti, sive canes fidi conspexerunt cervam, sive aper Marsus fregit retia rotunda. 

Hederae vero, merces doctorum capitum, me collocant inter summos Deos: me sylva frigida et celeres choreae Nympharum cum Satyris segregant a vulgo, si neque Euterpe fistulas coercet, neque Polyhynia dedignatur intendere lyram Lesbiam. Quod si me annumeres Poetis Lyricis, coelum attingam excelso capite.


}
