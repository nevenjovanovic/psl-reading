
\poemtitle*{Scaena II. Demea Micio.}


\settowidth{\versewidth}{aliquid. vah quemquamne hominem in animo instituere aut}
\begin{verse}[\versewidth]\poemlines{5}
\setverselinenums{81}{85}
%{\large

\textit{Demea:} Ehem ŏpportune: tě ĭpsum quaerito.\\
    \textit{Micio:} quid tristis es? \textit{Demea:} rogas me ubi nobis Aeschinus\\
    siet? quid tristis ego sum? \textit{Micio:} dixin hoc fore?\\
    quid fecit? \textit{Demea:} quid ĭlle fecerit? quem neque pudet\\
    quicquam neque metuit quemquam neque legem putat\\
    tenere se ullam. năm ĭlla quae ante(h)ac facta sunt\\
    omitto: modo quid dissignavit? \textit{Micio:} quidnam id est?\\
    \textit{Demea:} fores effregit atque in aedis inruit\\
    alienas; ipsum dominum atque omnem familiam\\
    mulcavit usque ad mortem; eripuit mulierem\\
    quăm amabat: clamant omnes indignissume\\
    factum esse. hoc advenienti quot mihi, Micio,\\
    dixere! in orest omni populo. denique,\\
    si conferendum exemplumst, non fratrem videt\\
    rei dare operam, ruri esse parcum ac sobrium?\\
    nullum huiu' simile factum. haec quom illi, Micio,\\
    dico, tibi dico: tŭ ĭllum corrumpi sinis.\\
    \textit{Micio:} homine imperito numquam quicquam iniustiust,\\
    qui nisi quod ipse fecit nil rectum putat.\\
     \textit{Demea:} quorsum istuc? \textit{Micio:} quia tu, Demea, haec male iudicas.\\
    non est flagitium, mihi crede, adulescentulum\\
    scortari neque potare: non est; neque fores\\
    effringere. haec si neque ego neque tu fecimus,\\
    non siit egestas facere nos. tu nunc tibi\\
    id laudi duci' quod tum fecisti inopia?\\
    iniuriumst; nam si esset unde id fieret,\\
    faceremus. et tŭ ĭllum tuom, si esses homo,\\
    sineres nunc facere dum per aetatem decet\\
    potius quam, ubi te exspectatum eiecisset foras,\\
    alieniore aetate post faceret tamen.\\
    \textit{Demea:} pro Iuppiter, tŭ homo adigi' mě ad insaniam!\\
    non est flagitium facere haec adulescentulum? \textit{Micio:} ah\\
    ausculta, ne me optundas de hac re saepius:\\
    tuom filium dedisti adoptandum mihi;\\
    is meus est factu': siquid peccat, Demea,\\
    mihi peccat; ego ĭlli maxumam partem fero.\\
    opsonat potat, olet unguenta: de meo;\\
    amăt: dabitur a me argentum dŭm erit commodum;\\
    ubi non erit fortasse excludetur foras.\\
    fores effregit: restituentur; discidit\\
    vestem: resarcietur; et - dis gratia -\\
    e$\langle$s$\rangle$t unde haec fiant, et adhuc non molesta sunt.\\
    postremo aut desine aut cedo quemvis arbitrum:\\
    te plura in hac re peccare ostendam. \textit{Demea:} ei mihi,\\
    pater esse disce ab aliis qui vere sciunt.\\
    \textit{Micio:} natura tŭ ĭlli pater es, consiliis ego.\\
    \textit{Demea:} tun consulis quicquam? \textit{Micio:} ah, si pergis, abiero.\\
    \textit{Demea:} sicin agis? \textit{Micio:} an ego totiens de eadem re audiam?\\
    \textit{Demea:} curaest mihi. \textit{Micio:} et mihi curaest. verum, Demea,\\
    curemus aequam uterque partem: tu alterum,\\
    ego item alterum; nam ambos curare propemodum\\
    reposcere illumst quem dedisti. \textit{Demea:} ah Micio!\\
    \textit{Micio:} mihi sic videtur. \textit{Demea:} quid ĭstic? si tibi ĭstuc placet,\\
    profundat perdat pereat; nil ad me attinet.\\
    iam si verbum unum posthac\dots\ \textit{Micio:} rursum, Demea,\\
    irascere? \textit{Demea:} an non credi'? repeto quem dedi?\\
    aegrest; alienu' non sum; si obsto\dots\ em desino.\\
    unum vis curem: curo; et est dis gratia\\
    quom ita ut volo est. iste tuos ipse sentiet\\
    posteriu'\dots\ nolo in illum graviu' dicere.\\

    \textit{Demea abit.}

    \textit{Micio:} nec nil neque omnia haec sunt quae dicit: tamen\\
    non nil molesta haec sunt mihi; sed ŏstendere\\
    me aegre pati illi nolui. năm itast homo:\\
    quom placo, advorsor sedulo et deterreo;\\
    taměn vix humane patitur; verum si augeam\\
    aut etiam adiutor si$\langle$e$\rangle$m ěius iracundiae,\\
    insaniam profecto cŭm ĭllo. etsi Aeschinus\\
    non nullam in hac re nobis facit iniuriam.\\
    quăm hĭc non amavit meretricem? aut quoi non dedit\\
    aliquid? postremo nuper (credo iam omnium\\
    taedebat) dixit velle uxorem ducere.\\
    sperabam iam defervisse adulescentiam:\\
    gaudebam. ecce autem de integro! nisi, quidquid est,\\
    volŏ scire atque hominem convenire, si apŭd forumst.\\
%}
\end{verse}

%\newpage

\section*{Parafraza}

{
\setlength{\parindent}{0pt}

\textit{De.} Hem! commode, in tempore advenis; te ipsum quaero sedulo. 

\textit{Mi.} Quid maestus es? 

\textit{De.} Interrogas me quid tristis sim, cum filium Aeschinum habeamus? Nempe ejus causa sum tristis et solicitus. 

\textit{Mi.} Nonne vere dixi illum morose jurgaturum esse? Quid is fecit? 

\textit{De.} Quid fecerit, quaeris? Qui neque pudore ullo afficitur, neque veretur quenquam, aut timet; neque aestimat se ulla lege obligari: nam, quae antehac fecit, praetereo: o quaenam modo nefanda palam gessit? 

\textit{Mi.} Quidnam id est? 

\textit{De.} Portam rupit aedium, in aedes irrupit alienas, ipsum dominum cum omni familia verberarit, ictibus laceravit, ac paene occidit, per vim abduxit mulierem, cujus amore impulsus erat. Omnis populus vociferatur nefarium scelus commissum esse. Quot mihi huc venienti, Micio, hoc nuntiaverunt? Factus est totius populi fabula et querela. Quod si exemplum proponere utile est, nonne advertit fratrem suum Ctesiphonem in re familiari augenda studium omne ponere, vitam ducere frugaliter et temperanter in agro colendo? nullum unquam ejusmodi facinus ille ausus est. Haec cum in illum dico, in te etiam dico: tu illum depuravari pateris, Micio. 

\textit{Mi.} Homine ignaro rerum nunquam quicquam iniquius fuit, qui nihil recte factum aestimat, nisi quod a seipso factum est.

\textit{De.} Quare haec dicis? 

\textit{Mi.} Quia tu, Demea, pravo judicio res aestimas. Non est flagitii nomine dignum delictum, adolescentem cum meretricibus consuetudinem habere, et potationibus vacare, neque portas aedium perrumpere, mihi crede. Si neque ego, neque tu haec commisimus, indigentia nobis non permisit. Tu nunc te laude dignum existimas, quod tunc ab his abstinuisti prae inopia; hoc est injuste judicare. Nam, olim si nobis facultas fuisset haec faciendi, fecissemus: et tu, illum tuum Ctesiphonem, si humanitate praeditus esses, patereris haec facere nunc, dum aetas permittit; potius quam, ubi post mortem tuam tam exoptatam te ante januam collocasset, et mortuum extulisset, haec post faceret tamen, quamvis aliena aetate et intempestiva. 

\textit{De.} Proh Jupiter! tu homo me insanire coges. An non flagitiosum haec agere adolescentem? 

\textit{Mi.} Audi, ne me taedio eneces, haec saepius inculcando. Filium tuum mihi dedisti in adoptionem: is meus est factus legitimus: si quid delinquit, Demea,in meum delinquit damnum: ego in illa re potiorem partem sustinebo. Lautis epulis et cenis insumit plurimum, large bibit vina, unguentorum odoribus fragrat?  impensis meis haec facit. Amicas habet? argentum largiar, quamdiu mihi facultas erit; quando non erit, fortasse ex aedibus et familia dimittetur. Januam disrupit? reficietur. Vestem dilaceravit? reparabitur. Est (Diis gratia) facultas satis ampla haec praestandi, et adhuc non sunt mihi gravia; tandem, aut desine me molestia afficere, aut dic quemvis arbitrum; hujus sententiae acquiescam, et te plus errare quam me clare arguam.

\textit{De.} Hei mihi! disce te patrem gerere ab aliis, qui peritiores sunt verae patriae potestatis exercendae. 

\textit{Mi.} Natura tu illi pater es; ego consiliis et recta institutione. 

\textit{De.} Tune consulis bene quicquam, qui nimia indulgentia illum perdis? 

\textit{Mi.} Ah! si perseveras aures obtundere, illico discessero. 

\textit{De.} Itane me audire recusas, et abis? 

\textit{Mi.} An ego toties de hac re iterata odiosa verba audire cogar? 

\textit{De.} Non possum non habere curam filii. 

\textit{Mi.} Aeque mihi curce est, ac tibi. Atqui, Demea, aequaliter partiamur curas filiorum tuorum: tu alterum curabis, hunc nempe, quem retinuisti apud te, in tua potestate; ego alterum itidem, quem adoptavi: nam, quod ambos regere tuo velis arbitrio, hoc paene est repetere illum quem per adoptionem in filium dedisti. 

\textit{De.} Ah, Micio, quid me accusas! 

\textit{Mi.} Sane sic censeo. 

\textit{De.} Ah! quid plura verba perdam? cur haec mihi exprobras? si ita sentis, prodigat, absumat, in perniciem ruat; nihil mea refert: jam si unum verbum posthac de hac re tibi fecero. 

\textit{Mi.} Rursum, Demea, ira commoveris? 

\textit{De.} Annon credis me irasci? num reposco quem adoptivum tibi tradidi? minime quidem reposco, sed aegre fero ejus luxum et libidinem; quamvis per adoptionem eum tibi cesserim, tamen cognationis jure naturali extraneus non sum; quo minus mirari debes, si obsum tuae voluntati: sed tamen ego desisto. Vis unius Ctesiphonis, quem in potestate retinui, solummodo curam habeam; volo ut vis: et Diis gratias habeo, quod ille meus Ctesipho talis est, qualem cupio: iste tuus ipse Aeschinus postremo experietur mala quae nimia tua facilitas et indulgentia ipsi attulerit. Nolo contra illum pejora praedicere atque ominari. 

\textit{Mi.} Nonnulla, quae dicit Demea de Aeschino, vera quidem sunt; non autem omnia. Etsi nonnulla illa aliquam molestiam mihi exhibeant, nolui tamen manifestum facere Demeae, me non aequo ammo illa pati: sic enim homo a natura factus est; cum eum placidum ex irato reddere volo, ei acerrime repugno, et per vim et metum ab ira revoco; et tamen vix leniter id patitur: verum, si ei obsequendo magis irritem, adjuvemque impetum ejus iracundiae, hoc erit profecto cum ipso insanire; etsi Aeschinus aliquam nobis haec agendo facit injuriam, et dedecori est. Quam is meretricem amicam non habuit, aut cui meretrici dona non largitus est? Ultimo nuper (puto, omnium amicarum satietas eum ceperat) dixit se cupere uxorem habere. Spem conceperam fervorem juvenilium voluptatum sedatum esse: gaudebam; ecce autem de novo amare coepit. Sed, quicquid est, volo certo id scire, hominemque adire atque alloqui, si in foro versatur.

}
