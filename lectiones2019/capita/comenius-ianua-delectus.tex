% http://mateo.uni-mannheim.de/camenaref/comenius/comenius1/p1/Comenius_opera_1.html

%Janua linguarum reserata.
\section*{I. INTROITVS.}

1 SALVE LECTOR amice. 2 Si rogas, quid sit eruditum esse? Responsum habe: Nosse Rerum differentias, et posse unum quodque suo designare nomine. 3 Nihilne praeterea? Nil certe quidquam. 4 Totius eruditionis posuit fundamenta, qui Nomenclaturam Naturae et Artis perdidicit. 5 Sed id difficile forsan? 6 Est, si invitus feceris, aut praeconceptâ opinatione teipsum terrueris. 7 Tandem, si quid asperitatis erit, initio erit. 8 Annon et literarum ductus puellis primo intuitu mira portenta videntur? 9 Ast ubi paululum impenderint operae, lusum esse animadvertunt. 10 Idem in omni re evenit, ut adspectu exteriore operosa appareat. 11 At si aggrederis, nihil est, quod non cedat, et se subdat ingenio. 12 Qui cupit, capit omnia. 13 Agedum itaque quisquis es, sperare ego te jubeo, desperare veto. 14 En vide exiguum hoc opusculum. 15 Hîc tamen universum mundum Latinamque Linguam (velut in breviario) ostendam. 16 Tenta quaeso: evolve et edisce aliquot has pagellas! 17 Facto hoc, oculatum te ad omnia humanitatis studia reipsâ comperies.

\bigskip

Zdravo, poštovani čitaoče. Pitaš li „Što znači biti učen”, evo ti odgovora: „Znači znati razlikovati stvari i svaku od njih označiti njezinim imenom.” Zar ništa više? Ne, baš ništa. Temelje je cjelokupne učenosti postavio onaj tko je usvojio nazivlje prirode i umijeća. Ali to je, vjerojatno, teško? Jest, budeš li to radio protiv svoje volje, ili ako se budeš plašio zbog predrasuda. A opet, ako i bude kakvih problema, to će biti na početku. Zar se ne čini i pisanje slova djeci na prvi pogled nevjerojatnim čudom? Ali pošto su se malo potrudili, ustanove da je to čista igra. Isto se događa u svakoj djelatnosti: kad je gledamo izvana, čini se zahtjevnom. Ali pošto si se približio nema ničeg što ne bi ljudskom umu popustilo i njemu se predalo. Tko hoće, sve može. Hajde, onda, ma tko bio, nalažem ti da se nadaš, a zabranjujem da očajavaš. Eto, pogledaj kako je malena ova knjižica! Pa ipak, u njoj ću pokazati čitav svijet i latinski jezik, kao u brevijaru. Pokušaj, molim te lijepo; pročitaj i napamet nauči ovih nekoliko malih stranica! Kad to učiniš, otkrit ćeš da si zapravo razvio vid za sve znanosti i umjetnosti.

\newpage

\section*{II. DE ORTV MVNDI.}
18 Deus omnia creavit ex nihilo. 19 Principiô enim expandit vastissimum spatium (ubi coelum et terra existunt). 20 Et complevit id tenebricosâ quadam, et informi caligine. 21 Ex quâ, tanquam materiâ, figuravit creaturas corporeas, distinctas formis, et vestitas Accidentibus variis, prout cujusque Ideam intra se conceperat: 22 implantavitque cuique Naturam suam, id est, Vim observandi assignatum locum, modum, genusque suum.

\section*{III. DE ELEMENTIS.}
23 Ante omnia vero confusum istud Chaos, juxta densitatis et raritatis gradus, in quatuor species separavit. 24 Tenuissimam, subtilissimamque partem fecit lucidam et calidam, et appellavit Ignem, seu Lucem. 25 Aliam iterum tenuem, pellucidam, et tepidam, dixit Aerem. 26 Tertia portio fluida et frigida fuit, Aqva. 27 Sub quâ mansit sedimentum crassum, Limus, seu Terra. 28 Atque haec sunt simplicia corpora, ex quibus composita (mixta) exsurgunt. 29 Omnia enim reliqua ex his constant. 30 Quippe ex iis generantur, iis nutriuntur, in eadem, dum corrumpuntur, resolvuntur.

\section*{IV. DE FIRMAMENTO.}
31 Astra sunt, ceu lampades in aethere suspensae, ut indesinenter circumcirca rotatae, lumine suo tenebras illuminent, cursu autem temporum vices dimetiantur. 32 Planetae sunt septem, quisque in suo Orbe. 30 Infima est Luna, quae, prout nobis illustrem sui medietatem exhibet, incrementa et decrementa pati videtur, retardationeque suâ Menses efficit. 34 Sol revolutione suâ dies definit. 35 Ortum ejus praecedit Aurora et diluculum, quum diescit et lucescit. 36 Occasum sequitur Crepusculum, quum vesperascit et noctescit. 37 Ascendens ad nostrum Zenith, facit Ver, rursumque descendens, Autumnum (et utrobique; AEquinoctium). 38 Imus dat Brumam, orditurque Hiemem: Summus Solstitium, inchoatque AEstatem: Ubi Sirius (Caniculae stella) excitat aestum. 39. Mercurius eum in epicyclo suo circuit, citius quam semianno: venusta Venus sesquianno; 40 Hanc mane Luciferum (Phosphorum), vesperi Hesperum vocant. 41 Mars ignito jubare periodum suam biennio ferme percurrit; splendidus Jupiter annis duodecim; gelidus Saturnus pene triginta. 42 Eclipses (obscurationes) Luminarium fiunt propter interpositionem tertii, et obumbrationem. 43 Stellae fixae cum octavâ sphaerâ aequaliter progrediuntur, sed inaequaliter coruscant.

\section*{V. DE IGNE.}
44 Incendium ex quavis scintillâ, si permittis, oritur. 45 Nam quidquid ignem concipit, id primum gliscit; dein ardet; tum flagrat et flammat; postremo crematum redigitur in favillas, et cineres. 46 Lignum ardens, Torris appellatur; extinctum Titio; particula ejus Carbo; et quamdiu candet, Pruna. 47 Fumus ardens, flamma est; camino adhaerens, fuligo.

\section*{VI. DE METEORIS.}
48 Vapores aquosi perpetuo sursum feruntur. 49 Ex his densatis fit nubes: aut, si haec deorsum labitur, Nebula. 50 Inde pluit, ningit, grandinat. 51 Pluvia destilat lente, Imber dense; Nimbus impetuose. 52 Hic, si inter destillandum gelascit, fit Grando; si incalescit nimium, Uredo, seu Rubigo. 53 Pruina est congelatus Ros; Stiria, stilla rigens. 54 Nives segetem operiunt, ne a gelu, vel glacie algeat. 55 Aura lenis cum spirat, focillat nos; Ventus vehemens cum flat, quatit, prosternit, et proterit, quoquô se vertit. 56 Cardinales sunt: Subsolanus (Orientalis), Auster (seu Notus, Meridionalis), Favonius (Occidentalis), Aquilo (seu Boreas, Septentrianalis). 57 Turbo et Circius in gyrum se circumagunt. 58 Exhalationes sulphureae incensae edunt Fulgura (Fulgetra) et Chasmata. 59 Et tum caloris cum frigore pugna Tonitrua ciet, cum fragore terribili. 60 Emicans inde flamma, Fulmen nuncupatur; 61 quod sive sit urens, sive discutiens, momentô se dissipat, et quidquid eô icitur, corruit. 62. Cum fulgurat, tonat, fulminat, quis non attonitus pavescat? 63 Cometa nunquam fulsit, quin sterilitatem inureret (terris) aut infectionem. 64 Iris matutina (ut et Halo) nubilosam, vespertina serenam tempestatem (sudum) nunciat.

\section*{VII. DE AQVIS.}
65 E laticibus scatentes saliunt Fontes, unde Rivi manant. 66 Ex his colliguntur fluvii, et denique Flumina, jugiter intra ripas suas decurrentia. 67 Ast sicubi profluvio et decursu carent, tument, et in stagna se diffundunt. 68 Paludes sunt scaturigines sine fluxu. 69 Torrentes sunt aquae pluviales rapide defluentes; a quibus fiunt exundationes et diluvia. 70 Aquam, ubi fluit, Fluentum; ubi gyratur, Gurgitem et Vorticem; ubi seipsam absorbet, Voraginem (barathrum); ubi expers fundi est, Abyssum dicito. 71 Si quid ei mergis, emerget; sed claram turbari, quid refert? 72 Bullo fit a stillante Guttâ. 73 Mare salsum est, muriae instar; 74 ubi Tellurem terminat, Sinus, et promontoria, et isthmi sunt: 75 Undae ejus ab intraneo aestu sex horis fluunt ad littora, refluuntque reciproce, cum sonitu horribili; maxime intra freta. 76 In boreali Plagâ Oceanus est glacialis.

