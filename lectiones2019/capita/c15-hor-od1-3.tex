%\section*{O autoru}

Precatur Virgilio Athenas proficiscenti prosperum navigium. Execratur
Tiphyn primae navis repertorem. Originale hominis peccatum curiosum
ingenium.

\poemtitle*{Ad navem qua vehebatur Vergilius Athenas proficiscens.}

%Naslov prema izdanju




\settowidth{\versewidth}{sunt quos curriculo pulverem Olympicum}
\begin{verse}[\versewidth]\poemlines{5}
\indentpattern{01}
\begin{patverse*}
%\begin{altverse}
{\large
Sic te diva potens Cypri,\\
  sic fratres Helenae, lucida sidera, 	\\
ventorumque regat pater 	\\
  obstrictis aliis praeter Iapyga, 	\\
navis, quae tibi creditum\\
  debes Vergilium: finibus Atticis 	\\
reddas incolumem precor 	\\
  et serves animae dimidium meae. 	\\
illi robur et aes triplex 	\\
  circa pectus erat, qui fragilem truci\\
conmisit pelago ratem 	\\
  primus, nec timuit praecipitem Africum 	\\
decertantem Aquilonibus 	\\
  nec tristis Hyadas nec rabiem Noti, 	\\
quo non arbiter Hadriae\\
  maior, tollere seu ponere volt freta. 	\\
quem mortis timuit gradum 	\\
  qui siccis oculis monstra natantia, 	\\
qui vidit mare turbidum et 	\\*
  infamis scopulos Acroceraunia?\\
nequiquam deus abscidit 	\\
  prudens oceano dissociabili 	\\
terras, si tamen inpiae 	\\
  non tangenda rates transiliunt vada. 	\\
audax omnia perpeti\\
  gens humana ruit per vetitum nefas, 	\\
audax Iapeti genus 	\\
  ignem fraude mala gentibus intulit. 	\\
post ignem aetheria domo 	\\
  subductum macies et nova febrium\\
terris incubuit cohors 	\\
  semotique prius tarda necessitas 	\\
leti corripuit gradum. 	\\
  expertus vacuum Daedalus aera 	\\
pinnis non homini datis;\\
  perrupit Acheronta Herculeus labor. 	\\
nil mortalibus ardui est: 	\\
  caelum ipsum petimus stultitia neque 	\\
per nostrum patimur scelus 	\\
  iracunda Iovem ponere fulmina.\\
  
}
\end{patverse*}
\end{verse}

\newpage

\section*{Paraphrasis}

{
\setlength{\parindent}{0pt}

Ita te salvam ducant Cypri Domina, et Helenae fratres, astra fulgentia, et parens ventorum, conclusis reliquis, excepto Iapyge; o navis, quae debes Virgilium tibi commissum, oro ut eum sospitem applices ad littus Atheniense, ac tuearis partem dimidiam animae meae. 

Is profecto circa cor habebat lignum tresque aeris laminas, qui primus mari saevo credidit navim frangi facilem, neque metuit Africum violentum cum Borea pugnantem, neque Hyadas noxias, neque furorem Austri; quo nullus est dominator in Adriatico mari potentior, sive concitare sive placare fluctus velit. 

Quod mortis genus formidavit qui sine lacrymis aspexit pisces monstrosos nantes, ac mare intumescens, et Acroceraunias rupes naufragiis famosas? 

Frustra Deus providus terram segregavit a mari disjungendo, si naves sceleratae transeunt nihilominus vada minime tentanda. Mortalium genus quidlibet aggredi non veretur, ferturque ad facinora prohibita. 

Temerarius Iapeti filius populis advexit ignem furto improbo. Post ignem caelo surreptum terras invasit macies et frequentia morborum insolita; atque sera necessitas mortis antea dilatae passum acceleravit. 

Daedalus per inanem aerem volare tentavit alis homini non concessis. Vis Herculis sibi patefecit aditum ad Inferos. Nihil est hominibus intentatum, Caelum ipsum affectamus per dementiam. Et nostris criminibus non sinimus Jovem iratum dimittere fulmina.


}
